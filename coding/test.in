情知道山中好，早翠嚣含隐，瑶草新芽。青溪故人信断，
嫩柳池塘初拂水。古



   卷899_15 【乐游曲】闽后陈氏 

龙舟摇曳东复东，采莲湖上红更红。波淡淡，水溶溶， 
奴隔荷花路不通。知

西湖南湖斗彩舟，青蒲紫蓼满中洲。波渺渺，水悠悠， 
长奉君王万岁游。斋



   卷899_16 【杨柳枝】柳氏 

杨柳枝，芳菲节，可恨年年赠离别。一叶随风忽报秋， 
纵使君来岂堪折。古



   卷899_17 【字字双】王丽真女郎 

床头锦衾斑复斑，架上朱衣殷复殷。空庭明月闲复闲， 
夜长路远山复山。知



   卷899_18 【菩萨蛮】耿玉真 

玉京人去秋萧索，画檐鹊起梧桐落。欹枕悄无言， 
月和残梦圆¤ 
背灯唯暗泣，甚处砧声急。眉黛远山攒，芭蕉生暮寒。知



   卷899_19 【句】 

庭空客散人归后，画堂半掩朱帘。林风淅淅夜厌厌， 
小楼新月，回首自纤纤。主

春光镇在人空老，新愁往恨何穷。金窗力困起还慵。 
一声羌笛，惊起醉怡容。（李后主《临江仙》。 
前后两调，各逸其半）斋

寻春须是阳春早，看花莫待花枝老。（后主《菩萨蛮》）主

帝乡烟雨锁春愁，故国山川空泪眼。（吴越王钱俶。 
《木兰花》）古

金凤欲飞遭掣搦，情脉脉。看即玉楼云雨隔。（钱俶）斋

桃李不须夸烂熳，已输了风吹一半。（韩熙载《咏梅》）主

学著荷衣还可喜，年少多来有几？自古闲愁无际。 
（冯延巳《谒金门》）古

初离蜀道心将碎，离恨绵绵。春日如年，马上时时闻杜鹃。 
（花蕊夫人《采桑子》）主



 
 
 
知古斋主精校 2000.01.22.
 

版权所有 传统文化与现代化研究中心 制作 Copyright? 2000
 web@guoxue.com

　
 
 
 　 
 　 

卷九百 
 
   
　 
　

　
 　



   卷900_1 【梧桐影】吕岩 

落日斜，秋风冷。今夜故人来不来，教人立尽梧桐影。斋



   卷900_2 【忆江南】吕岩 

淮南法，秋石最堪夸。位应乾坤白露节， 
象移寅卯紫河车。子午结朝霞。古

王阳术，得秘是黄牙。万蕊初生将此类， 
黄钟应律始归家。十月定君夸。主

黄帝术，玄妙美金花。玉液初凝红粉见， 
乾坤覆载暗交加。龙虎变成砂。古

长生术，玄要补泥丸。彭祖得之年八百， 
世人因此转伤残。谁是识阴丹。主

阴丹诀，三五合玄图。二八应机堪采运， 
玉琼回首免荣枯。颜貌胜凡姝。古

长生术，初九秘潜龙。慎勿从高宜作客， 
丹田流注气交通。耆老反婴童。主

修身客，莫误入迷津。气术金丹传在世， 
象天象地象人身。不用问东邻。古

还丹诀，九九最幽玄。三性本同一体内， 
要烧灵药切寻铅。寻得是神仙。主

长生药，不用问他人。八卦九宫看掌上， 
五行四象在人身。明了自通神。古

学道客，修养莫迟迟。光景斯须如梦里， 
还丹粟粒变金姿。死去莫回归。主

治生客，审细察微言。百岁梦中看即过， 
劝君修炼保尊年。不久是神仙。古

瑶池上，瑞雾霭群仙。素练金童锵凤板， 
青衣玉女啸鸾弦。身在大罗天¤ 
沉醉处，缥渺玉京山。唱彻步虚清燕罢， 
不知今夕是何年。海水又桑田。古



   卷900_3 【西江月】吕岩 

著意黄庭岁久，留心金碧年深。为忧白发鬓相侵， 
仙诀朝朝讨论¤ 
秘要俱皆览过，神仙奥旨重吟。至人亲指水中金， 
不负平生志性。斋

任是聪明志士，常迷东灶黄庭。参同大易事分明， 
不晓醉眠难醒¤ 
若遇高人指引，都来不费功程。北方坎子是金精， 
认得黄牙方盛。斋



   卷900_4 【沁园春】吕岩 

七返还丹，在我先须，炼已待时。正一阳初动， 
中宵漏永，温温铅鼎，光透帘帏。造化争驰，虎龙交媾， 
进火功夫牛斗危。曲江上，看月华莹净，有个乌飞¤ 
当时，自饮刀圭，又谁信无中就养儿。辨水源清浊， 
木金间隔。不因师指，此事难知。道要玄微，天机深远， 
下手忙修犹太迟。蓬莱路，待三千行满，独步云归。古

火宅牵缠，夜去明来，早晚担忧。奈今日茫然， 
不知明日，波波劫劫，有甚来由？人世风灯，草头珠露， 
我见伤心眼泪流。不坚久，似石中迸火，水上浮沤¤ 
休休，及早回头，把往日风流一笔钩。但粗衣淡饭， 
随缘度日，任人笑我，我又何求？限到头来，不论贫富， 
著甚干忙日夜忧。劝年少，把家缘弃了，海上来游。主

诗曲文章，任汝空留，数千万篇。奈日推一日， 
月推一月，今年不了，又待来年。有限光阴，无涯火院， 
只恐蹉跎老却贤。贪痴汉，望成家学道，两事双全¤ 
凡间，只恋尘缘，又谁信壶中别有天。这道本无情， 
不亲富贵，不疏贫贱，只要心坚。不在劳神，不须苦行， 
息虑忘机合自然。长生事，待明公放下，方可相传。古



   卷900_5 【卜算子】吕岩 

心空道亦空，风静林还静。卷尽浮云月自明，中有山河影¤ 
供养及修行，旧话成重省。豆爆生莲火里时，痛拨寒灰冷。知



   卷900_6 【步蟾宫】吕岩 

坎离乾兑逢子午，须认取，自家根祖。地雷震动山头雨， 
要洗濯黄牙土¤ 
捉得金精牢闭锢，炼甲庚，要生龙虎。待他问汝甚人传， 
但说道，先生姓吕。古



   卷900_7 【满庭芳】吕岩 

大道渊源，高真隐秘，风流岂可知闻。先天一气， 
清浊自然分。不识坎离颠倒，谁能辨、金木浮沉？ 
幽微处，无中产有，涧畔虎龙吟¤ 
壶中，真造化，天精地髓，阴魄阳魂。运周天水火， 
燮理寒温。十月脱胎丹就，除此外、皆是傍门。君知否， 
尘寰走遍，端的少知音。知



   卷900_8 【酹江月】吕岩 

仙风道骨，颠倒运乾坤，平分时节。金木相交坎离位， 
一粒刀圭凝结。水虎潜形，火龙伏体，万丈毫光烈。 
仙花朵秀，圣男灵女扳折¤ 
霄汉此夜中秋，银蟾离海，浪卷千层雪。此是天关地轴， 
谁解推穷圆缺。片晌功夫，霎时丹聚，到此凭何诀？ 
倚天长啸，洞中无限风月。主



   卷900_9 【水龙吟】吕岩 

目前咫尺长生路，多少愚人不悟。爱河浪阔，洪波风紧， 
舟船难渡。略听仙师语，到彼岸，只消一句。 
炼金丹换了，凡胎浊骨。免轮回，三涂苦¤ 
万事澄心定意，聚真阳、都归一处。分明认得， 
灵光真趣，本来面目。此个幽微理，莫容易，等闲分付。 
知蓬莱自有，神仙伴侣。同携手，朝天去。斋



   卷900_10 【豆叶黄】吕岩 

二月江南山水路，李花零落春无主。一个鱼儿无觅处， 
风和雨，玉龙生甲归天去。古



   卷900_11 【浪淘沙】吕岩 

我有屋三椽，住在灵源。无遮四壁任萧然。 
万象森罗为斗拱，瓦盖青天。无漏得多年，结就因缘。 
修成功行满三千。降得火龙伏得虎，陆路神仙。古



   卷900_12 【苏幕遮】吕岩 

天不高，地不大。惟有真心，物物俱含载。 
不用之时全体在。用即拈来，万象周沙界¤ 
虚无中，尘色内。尽是还丹，历历堪收采。 
这个鼎炉解不解。养就灵乌，飞出光明海。斋



   卷900_13 【雨中花】吕岩 

三百年间，功标青史，几多俱委埃尘。悟黄粱弃事， 
厌世藏身。将我一枝丹桂，换他千载青春。岳阳楼上， 
纶巾羽扇，谁识天人¤ 
蓬莱愿应仙举，谁知会合仙宾。遥想望，吹笙玉殿， 
奏舞鸾裀。风驭云輧不散，碧桃紫奈长新。愿逢一粒， 
九霞光里，相继朝真。古



   卷900_14 【促拍满路花】吕岩 

西风吹渭水，落叶满长安。茫茫尘世里，独清闲。 
自然炉鼎，虎绕与龙盘。九转丹砂就，一粒刀圭， 
便成陆地神仙¤ 
任万钉宝带貂蝉，富贵欲熏天。黄粱炊未熟，梦惊残。 
是非海里，直道作人难。袖手江南去，白蘋红蓼， 
又寻湓浦庐山。知



   卷900_15 【六么令】吕岩 

东与西，眼与眉。偃月炉中运坎离，灵砂且上飞。 
最幽微，是天机，你休痴，你不知。主



   卷900_16 【汉宫春】吕岩 

横笛声沉，倚危楼红日，江转天斜。黄尘边火澒洞， 
何处吾家。胎禽怨夜，来乘风、玄露丹霞。先生笑、 
飞空一剑，东风犹自天涯¤ 
情知道山中好，早翠嚣含隐，瑶草新芽。青溪故人信断， 
梦逐飙车。乾坤星火，归来了、煮石煎沙。回首处， 
幅巾蒲帐，云边独是桃花。斋



   卷900_17 【忆江南】伊用昌 

江南鼓，梭肚两头栾。钉著不知侵骨髓， 
打来只是没心肝。空腹被人谩。古



   卷900_18 【句】伊用昌 

暂游大庾，白鹤飞来谁共语？岭畔人家，曾见寒梅几度花¤ 
春来春去，人在落花流水处。花满前蹊，藏尽神仙人不知。 
（吕岩《求斋不得》，失注调名。无考）古